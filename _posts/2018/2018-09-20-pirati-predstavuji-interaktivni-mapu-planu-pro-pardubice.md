---
layout: post
category: CLANKY
title: Piráti představují interaktivní mapu plánů pro Pardubice
date: 2018-09-20T12:00:00+01:00
tags: komunálky kampaň volby Pardubice Mapa-pirátských-plánů
author: Filip Vařecha
image: articles/2018/pirati-predstavuji-interaktivni-mapu-planu-pro-pardubice.jpg
---

**Pardubičtí Piráti na jejich webu představují speciální interaktivní aplikaci
„[Mapa pirátských plánů pro Pardubice][1]“, která názorně prezentuje jejich
program pro následující volební období. Na mapě města ukazuje jednotlivé záměry,
které budou Piráti v zastupitelstvech prosazovat. Kdokoliv tak má jejich program
na dosah ruky a může si snadno zobrazit pirátské plány, které se týkají např.
okolí jeho bydliště. Součástí aplikace je i možnost Pirátům zaslat vlastní
nápady, a ovlivnit tak budoucnost Pardubic.**

Každý záměr je zobrazen na interaktivním mapovém podkladu a po rozkliknutí
vysvětlí, co přesně Piráti v daném místě chtějí podniknout, včetně názorné
ilustrace. „*Mapa pirátských plánů přehledně zobrazuje, co chceme v Pardubicích
změnit, a zároveň dává lidem možnost nám poslat vlastní nápady, které po
vyhodnocení případně zařadíme,*“ říká Filip Vařecha, garant oblasti participace a
autor webové aplikace.

Piráti budou v zastupitelstvu prosazovat rozšířenou verzi aplikace, která bude
usnadňovat koordinaci městských projektů. Do užívání aplikace plánují zapojit
nejen město a jeho obvody, ale také další účastníky projektového řízení, jako je
ŘSD nebo VAK. „*Chceme, aby podobná aplikace vznikla i pro projektové plánování
na úrovni města Pardubice. Dnes se často stává, že levá ruka neví, co dělá
pravá. Výsledkem bývá, že nově zrekonstruovaná ulice se po půl roce musí
rozkopat, protože si nikdo neuvědomil, že pod ní vede kanalizace, kterou je
nutné brzy opravit. Námi navrhovaná aplikace těmto chybám předejde a ušetří
městu peníze,*“ dodává Ondřej Karas, lídr pardubické kandidátky a garant
programového bodu Smart City.

Příkladem pirátského plánu mohou být třeba [Masarykova
kasárna][2]{:data-proofer-ignore="data-proofer-ignore"}, kde Piráti prezentují
vizualizaci celé územní studie, podle které by z tohoto prostoru měla vzniknout
nová obytná čtvrť. Dalším příkladem je [napojení nadjezdu u
nemocnice][3]{:data-proofer-ignore="data-proofer-ignore"} (ul. Kyjevská) na
„rychlodráhu“ (ul. Kpt. Jaroše), kde město velmi zaspalo a problém se až nyní
snaží kvapem vyřešit.

Orientaci v mapě usnadňuje rozdělení plánů do několika skupin (např. rekreace,
veřejný prostor, nebo třeba MHD). Každá skupina je navíc barevně odlišena, a je
tak na první pohled zřejmé, čeho se jednotlivé plány týkají i bez nutnosti
zobrazovat si jejich detaily.

[1]: {{ '/komunalni-volby-2018/mapa-piratskych-planu/' | relative_url }}
[2]: {{ '/komunalni-volby-2018/mapa-piratskych-planu/#60-masarykova-kasarna' | relative_url }}
[3]: {{ '/komunalni-volby-2018/mapa-piratskych-planu/#4-rychlodraha-a-jeji-propojeni-s-nadjezdem-u-nemocnice' | relative_url }}
