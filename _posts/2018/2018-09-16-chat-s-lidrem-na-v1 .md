---
layout: post
category: CLANKY
title: On-line chat s lídrem na V1 - doplnění
date: 2018-09-16T06:00:00+01:00
tags: komunálky participace lídr červeňák
author: Ondřej Karas
image: people/ondrej-karas-16ku9.jpg
infoboxes:
  - content: >
      <h5><a href="/clenove/ondrej-karas/">Ondřej Karas</a></h5>
      <ul>
        <li>lídr kandidátky</li>
        <li>vývojář, projektový manažer</li>
        <li>garant programového bodu Smart City</li>
        <li>zabývá se transparentností a veřejnými zakázkami</li>
      </ul>
---

**Lídr pardubické kandidátky Pirátů Ondřej Karas odpovídal při online chatu Východočeské televize na dotazy diváků a čtenářů v pořadu Volby na radnici. Dotazů přišlo mnoho a v průběhu pořadu nebylo možné na všechny odpovědět. Abychom tazatele nezklamali, otázky jsme si vyžádali.**

#### Které místo vám v Pardubicích přijde nejhezčí?

Každému se líbí asi něco jiného. Já to mám rád doma v našem obvodě číslo VI, v Popkovicích.

#### Objevil jste už nějaký poklad, když jste Pirát?

O jednom pokladu už víme, dá se k němu dokonce doplout a Jakub Kutílek o něm [napsal moc hezký článek][1].

#### Pokud byste byl zvolen primátorem, jaký problém našeho města byste začal řešit jako první?

Ať už jako primátor, nebo řadový zastupitel, první věcí by byla změna jednacího řádu zastupitelstva, umožňující občanům vystoupit vždy už v úvodu zastupitelstva. Není fér, aby občané museli čekat do pozdních nočních hodin, než se projedná řádný program jednání zastupitelstva.

#### Co je podle Vás největší kostlivec dnešního vedení města?

Nevím jestli se tomu dá říkat kostlivec, ale poměrně dobře známá je kauza hokejového klubu. Hokej k Pardubicím patří, ale to co se v klubu v uplynulých letech stalo nevrhá moc dobré světlo na nikoho, kdo s ním byl jakkoliv spojen. A to včetně města.
Pak jsou tu ty průšvihy Služeb města Pardubic (výlety do JAR, nákupy pozemků,...). Nic z toho by se nemuselo stát, pokud by měla opozice zastoupení v kontrolních orgánech.

#### Proč město nekoupilo areál mlýnů a teď ho kupuje za mnohem vyšší cenu? Necháte transakci prověřit?

Město dlouho váhalo a promeškalo jedinečnou šanci. Současný majitel využil tohoto váhání a jednoduše koupil velmi zajímavé místo. Byť to v tuto chvíli stojí město i kraj mnohem více prostředků, než by muselo, už se stalo. Fandím tomu, co architekt Lukáš Smetana s Mlýny dělá - otvírá je veřejnosti a to je dobře. Pardubice měly v tomto štěstí, že území koupil osvícený člověk, kterému záleží na kvalitě a nechce na něm jen vydělat. Napříště by ale město mělo být daleko aktivnější a roli, kterou sehrává nyní Lukáš Smetana, sehrávat samo. Příležitost má například v Masarykových kasárnách, která město už dlouho vlastní.

#### Co konkrétně myslíte tou participací?

Participace znamená sdílení něčeho, účast nebo podílení se na něčem. V kontextu města se jedná o zapojení jeho obyvatel do řízení města. V žádném případě nenahrazuje zastupitelskou demokracii, ani není synonymem pro přímou demokracii. Participace umožňuje využít hlas obyvatel k tomu, aby byla vytvářena a přijímána kvalitní rozhodnutí.
Participaci jsme zaměřili celý [programový bod][2], je pro nás jednou z programových priorit.

#### Jste pro zavedení elektromobilů? Měl by je magistrát koupit?

Piráti v Pardubicích podporují elektromobilitu. Její velký význam vidíme hlavně v městské hromadné dopravě. Podporujeme rozvoj trolejbusových tratí, nákup a provoz parciálních trolejbusů (umí částečně jezdit mimo troleje) a časem, až technika postoupí, možná bude vhodné uvažovat i o bateriových autobusech.
Využití elektromobilů si umím představit například i ve Službách města Pardubic.

#### Odkazy

* [Online chat s lídrem pardubické kandidátky Pirátů.][3]
* [Východočeské zprávy (úterý 11.9.2018)][4]

[1]: {{ '/tiskove-zpravy/cervenak-prirodni-poklad-na-jihu-mesta/' | relative_url }}
[2]: {{ '/komunalni-volby-2018/program/radnice/otevrenost-a-zapojeni-obcanu/' | relative_url }}
[3]: http://vzpravy.cz/zpravy/pardubicko/pardubice/827/online-chat-hostem-byl-ondrej-karas-lidr-piratu-v-pardubicich
[4]: http://vzpravy.cz/porady/vychodoceske-zpravy/vychodoceske-zpravy-11-09-2018-18-00
