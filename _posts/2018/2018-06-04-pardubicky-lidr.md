---
layout: post
category: CLANKY
title: Lídrem kandidátky do komunálních voleb bude Ondřej Karas
date: 2018-06-03T10:00:00+01:00
tags: lídr kandidáti volby
author: Piráti Pardubice
image: articles/2018/pardubicky-lidr.jpg #751x422
---

V květnových pirátských primárkách se pardubickým lídrem stal **Ondřej Karas
(*1984)**, člen Pirátské strany a garant programového bodu Smart City. Jeho
hlavním hnacím motorem ve veřejném životě je snaha otevřít politiku veřejnosti a
podpořit její zájem na rozhodování o společné budoucnosti. Za zásadní úkoly pro
následující čtyřleté období považuje zvýšení transparentnosti radnic, posílení
role místních komisí v městských obvodech a zavedení participativních rozpočtů.

Ondřej absolvoval Střední průmyslovou školu elektrotechnickou v Pardubicích,
obor Elektronická a sdělovací zařízení. Po ročním studiu aplikované
informatiky na Dopravní fakultě Univerzity Pardubice přešel na Fakultu
elektrotechniky a informatiky a úspěšně zakončil magisterským oborem Komunikační
a řídící technika (2011). Po třech letech se rozhodl rozšířit si obzory
bakalářským studiem na Fakultě bezpečnostního inženýrství, obor Havarijní
plánování a krizové řízení (VŠB; 2014 – dosud).

Už v průběhu studií věnoval část svého času práci. Jako zaměstnanec nejprve v
pozici pomocné síly ve vývoji (2004), následně jako samostatný vývojář (2007).
Od roku 2017 se věnuje obchodu s radiokomunikační technikou a příslušenstvím.
Jako živnostník se zabývá vývojem a výrobou v oblasti automatizace pro
zemědělské a lesnické stroje.

Veřejnému životu se aktivněji věnuje od roku 2012, kdy stál na straně zastánců
pardubických obvodů. V roce 2014 kandidoval do obou zastupitelstev (obvod
a město) za lokální uskupení Pardubice pro lidi. Od komunálních voleb 2014 je
členem Komise pro rozvoj a dopravu obvodu Pardubice VI. Po zklamání z aktivit
některých představitelů PPL stranu opustil a přidal se na pirátskou loď.
