---
layout: post
category: CLANKY
title: Pirátky z Pardubic pořádají první SWAP aneb vyměňovák
date: 2018-06-22T10:00:00+01:00
tags: SWAP
author: Ivana Böhmová
image: articles/2018/swap.jpg #751x422
---

V úterý 26.6. od proběhne v areálu automatických mlýnů v Pardubicích netradiční událost.
Jedná se o SWAP, neboli výměnný bazar. Pořádá ho “dámský pirátský klub”, pro který je
akce jednak příležitostí k setkávání s lidmi, chtějí ale také upozornit na téma
neudržitelné spotřeby textilu.

## Co to je SWAP?

"SWAP funguje naprosto jednoduše. Doma vyberete věci, které už nenosíte nebo nepotřebujete,
přinesete, a místo nich si vyberete něco, co se vám líbí a co vám udělá radost. Je samozřejmě
možné vybrat si toho víc, nebo věci pouze přinést a neodnést si nic - nikdo vás kontrolovat nebude"
vysvětluje fungování SWAPu jedna z pořadatelek Lenka Španihelová a dodává, že lidé mohou nosit
jak oblečení, tak i knihy a hračky. Veškeré přebytky budou darovány charitativním organizacím.

Akce bude probíhat v nově vzniklém kreativním prostoru "[Ve mlejnech][1]" (na adrese Mezi mosty 436 v Pardubicích),
během celého odpoledne od 15 do 20 hodin. Ke spokojené výměně napomůže dobré občerstvení, kvalitní káva,
dětský koutek s tzv. recydílničkami či fotokoutek pro dospělé. Více na [fecebookové události][2].

Dámský pirátský klub je přezdívkou pro skupinu žen působících v rámci pardubické skupiny české
pirátské strany, která zde bude v letošním roce kandidovat do zastupitelstva města i některých obvodů.
O své kandidatuře již informovali na [tiskové konferenci][3]. Ve veřejné oblasti se ženy z pirátů chtějí zabývat
především sociální politikou a vzděláváním. Jako zásadní vnímají také právě podporu komunitního života a
sousedská setkávání či rozvíjení debaty na aktuální palčivá témata. Výměnný bazar aneb SWAP je právě
spojením těchto dvou benefitů. Dámský klub plánuje pořádat takovéto akce pravidelně a nově vzniklý
prostor "Ve mlejnech" je pro tento druh události ideální.

Výměnné bazary nejsou v čechách úplnou novinkou, podobné akce pořádají organizace či  skupiny mladých
lidí, kteří chtějí pravidelně obnovovat svůj šatník a zároveň se vyhnout nakupování nových věcí, které
s sebou nese silnou ekologickou zátěž. Jeden ze swapů proběhl například nedávno v Praze ([viz událost][4]).
Každý z nás spotřebuje průměrně cca 15kg textilu za rok. Na spotřebu jednoho trička se však spotřebuje
tolik vody, kolik jeden člověk vypije za 2 a půl roku! Velké množství nově vyrobeného, ale neprodaného
oblečení se navíc v současnosti vyhazuje. Spolu s rychlostí střídání trendů a nákupem levného nekvalitního
oblečení se textil začíná svojí zátěží pro planetu vyrovnávat plastovému odpadu.

## Kontakt na organizátorky

* Ivana Böhmová: [ivana.bohmova@pirati.cz](mailto:ivana.bohmova@pirati.cz), tel.: [725 390 560](tel:+420725390560)
* Lenka Španihelová: [lenka.spanihelova@pirati.cz](mailto:lenka.spanihelova@pirati.cz)
* Kateřina Jirsová: [katerina.jirsova@pirati.cz](mailto:katerina.jirsova@pirati.cz)


[1]: https://www.facebook.com/vemlejnech/
[2]: https://www.facebook.com/events/212716659341731/
[3]: https://www.facebook.com/339242666586738/videos/376248149552856/
[4]: https://www.facebook.com/events/973154686224433/

