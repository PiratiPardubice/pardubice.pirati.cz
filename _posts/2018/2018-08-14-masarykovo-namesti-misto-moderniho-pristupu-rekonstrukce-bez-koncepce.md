---
layout: post
category: CLANKY
title: 'Masarykovo náměstí: místo moderního přístupu rekonstrukce bez koncepce'
date: 2018-08-14T10:00:00+01:00
tags:
  - doprava
  - územní-plánování
  - veřejný-prostor
  - zeleň
author: Vojtěch Jirsa
image: articles/2018/masarykovo-namesti-zakonzervovano-na-roky-dopredu-pirati-oponuji-pristupem-dle-soucasnych-trendu-03.jpg
infoboxes:
  - content: >
      <ul>
        <li>Masarykovo náměstí je společně s nádražím <strong>nejvýznamnějším přestupním uzlem MHD v Pardubicích</strong></li>
        <li>Po přechodu mezi zastávkami přejde ulici až <strong>17&nbsp;000 chodců za den</strong> (zdroj: vlastní průzkum, únor 2018, mezi 15&#8209;16&nbsp;hodinou, přepočteno na roční průměr denních intenzit dle TP189)</li>
        <li>osobních aut tudy projede průměrně <strong>9&nbsp;700 za den</strong> (zdroj: <a href="http://scitani2016.rsd.cz/content/doc/53-06.jpg?v=2016b" class="c-emphasized-anchor">celostátní sčítání dopravy, ŘSD, 2016</a>)</li>
        <li>nový semafor na přechodu bude zřejmě nastaven obdobně jako před Zelenou bránou, kde je zelená pro motorová vozidla 3x delší než zelená pro chodce (chodci čekají vždy okolo 1 minuty)</li>
      </ul>

---

Rekonstrukce Masarykova náměstí je další ukázkou promarněné příležitosti. Design
ulice je zastaralý: uspořádání ulice bylo navrženo již před více než 50 lety a
po rekonstrukci bude zakonzervováno na další desítky let.

Město přitom mělo jedinečnou příležitost změnit celkové uspořádání prostoru tak,
aby se usnadnilo přecházení ulice, zjednodušilo se odbavení MHD, zajistil se
bezpečný a plynulý průjezd cyklistů, nebo aby umožnilo výsadbu stromů, které by
dodaly místu potřebný stín. Z Masarykova náměstí mohl vzniknout velice
atraktivní a současný městský prostor, který by šel vstříc potřebám obyvatel
města. To se však nepodařilo.

{% asset 'articles/2018/masarykovo-namesti-zakonzervovano-na-roky-dopredu-pirati-oponuji-pristupem-dle-soucasnych-trendu-02.jpg' magick:resize='751x422^' magick:gravity='center' magick:crop='751x422+0+0' %}

Nikdo se nezabýval tím, jaké možnosti prostor nabízí, co je zde dobře a co
naopak špatně. Místo toho byl jen opraven povrch a nainstalován semafor.
Nabízíme stručný popis toho, jak by vypadalo pirátské řešení:

1. **Vytvoření databáze projektů města a dalších subjektů**

    V Pardubicích levá ruka neví, co dělá ta pravá. Neexistuje databáze projektů na území města. Magistrát s dostatečným předstihem neví, co chystají městské obvody, kraj, stát nebo správci sítí. Přitom by stačilo vytvořit jednoduchou mapovou aplikaci, která by obsahovala projekty s výhledem například na 5 let, a pověřit někoho její správou. Informace z databáze by odpovědný referent předkládal v pravidelné zprávě vedení města. To by tak mohlo včas rozhodnout o vytvoření projektového záměru a koordinaci městských projektů s projekty dalších subjektů.

    Například rekonstrukce Masarykova náměstí by se tak mohla koordinovat s krajem, který je správcem vozovky, v dostatečném předstihu. Byl by čas na analýzu, zpětnou vazbu veřejnosti a variantní návrhy.

2. **Analýzy a účast stakeholderů**

    Součástí zadání pro projektanty musí být soupis potřeb veřejnosti a dalších, kteří mají s územím co dočinění (Atrium Palác Pardubice, ČSOB Pojišťovna, Dopravní podnik města Pardubic, a další). V předstihu před tím, než se začne projektovat, je třeba definovat cíle: co od prostoru očekáváme a jaké jsou naše priority.

3. **Variantní návrh**

    Nikdo nemá patent na rozum, projektanti dělají chyby a každý má jiný pohled na věc. Návrh je třeba posoudit ve světle dalších možností a vybrat kombinaci těch nejlepších nápadů. Až následně lze přistoupit k detailnímu projektu a realizaci.

Mnoho lidí intuitivně využívá obdobný přístup i při nákupu domácích spotřebičů. Nikoliv však vedení města Pardubice během realizace zásadních projektů.
Tohle vše chceme změnit. I proto Vás prosíme o podporu.

{% asset 'articles/2018/masarykovo-namesti-zakonzervovano-na-roky-dopredu-pirati-oponuji-pristupem-dle-soucasnych-trendu-01.jpg'  magick:resize='751' %}
