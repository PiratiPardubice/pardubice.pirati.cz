---
layout: post
category: CLANKY
title: Pardubické Piráty nikdo koblihou neobměkčí
date: 2018-09-02T12:00:00+01:00
tags: komunálky kampaň volby Pardubice
author: Filip Vařecha
image: articles/2018/pardubicke-pirati-nikdo-koblihou-neobmekci.jpg
---

**Volební kampaň je nedílnou součástí předvolebního klání pro všechny strany,
hnutí a spolky, které se ucházejí o přízeň voličů. Existují ovšem různé cesty,
jak takovou kampaň realizovat.**

Pirátská volební kampaň pro volby do PČR v roce 2017 byla vůbec *nejefektivnější
volební kampaní* v historii České republiky. Jeden hlas nás vyšel pouze na 15&nbsp;Kč,
což je zdaleka nejméně ze všech zúčasněných stran (např. hlas pro ANO stál 60&nbsp;Kč a pro
TOP 09 neuvěřitelných 240&nbsp;Kč). V kampani pro komunální volby 2018 v Pardubicích v
tomto trendu pokračujeme. Maximální důraz klademe na to, aby finanční prostředky
byly skutečně investovány, nikoliv pouze utraceny. To je princip, který se
chystáme uplatňovat i během naší účasti na řízení Pardubic.

Proto neuvidíte žádné pirátské billboardy ani polepené autobusy. Naše cesta vede
skrze efektivní a nízkonákladovou kampaň, která stojí na práci dobrovolníků:
Pirátské listy, bannery, vlajky a samolepky. Taková forma kampaně je sice
organizačně mnohem náročnější, má ale spoustu výhod.

Tou hlavní je, že nám umožňuje zůstat skutečně **nezávislou politickou silou**.
Chceme, aby Piráti byli ve svých postojích důvěryhodní, a proto jsme se
rozhodli, že *nepřijmeme žádné dary od právnických osob* a od fyzických
zastropujeme příspěvky na *maximálně 5 000,- Kč*. Tím dáváme jasně najevo, že nás
si nikdo okolo prstu svým štědrým příspěvkem neomotá.

K naší litosti se ale rozhodně nedá říct, že by se touto cestou vydaly i ostatní
politické subjekty. Pokud se chcete podívat, jak si jednotlivé strany stojí,
můžete mrknout na
[hlidacstatu.cz](https://www.hlidacstatu.cz/ucty/hledat?Q=pardubice).

Pokud nám chcete v kampani pomoct, vše potřebné naleznete na stránce
[Podpořte nás]({{ '/podporte-nas/' | relative_url }}).

