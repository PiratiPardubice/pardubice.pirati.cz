---
uid: lucie.prochazkova
name: Lucie Procházková
titles:
  before: JUDr.
  after: Ph.D.
category:             		# kategorie: rp, praha, vary, hradec, jmk, senat
img: people/lucie-prochazkova.jpg
description: právnička
profiles:
  github:
  facebook:
  twitter:
  linkedin:
---

**Lucie Procházková** (* 27. listopadu 1984) je rodačkou z Moravské Třebové, ale
od útlého dětství bydlí po celý svůj život (s výjimkou cca tříletého plzeňského
období) v Pardubicích. Nikdy nebyla členkou žádné politické strany, teprve
pirátská politika ji oslovila natolik, že se stala registrovaným příznivcem
Pirátské strany.

Magisterské i doktorské studium absolvovala na Právnické fakultě Univerzity
Karlovy v Praze, kde získala doktorát v oboru Právo životního prostředí.
Pracovní zkušenosti získávala zejména v legislativním odboru Ministerstva
životního prostředí a později na Krajském úřadě Pardubického kraje, krátkodobě
(brigády, stáže, dobrovolnická činnost) též např. v Ekologickém právním servisu,
v Advokátní kanceláři Slezák a partneři v Hradci Králové, v Parlamentním
institutu.

Má dvě malé děti, je s nimi nyní na rodičovské dovolené. Současně pomáhá na
menší úvazek pirátskému poslanci Mikuláši Ferjenčíkovi jako jeho regionální
asistentka (organizace programu v Pardubickém kraji, provoz pardubické
kanceláře, příprava odborných podkladů pro jednání poslanecké sněmovny a jejích
výborů) a na české pobočce jedné slovenské vysoké školy vyučuje zdravotní sestry
a sociální pracovníky právnické předměty.

Za důležitý zdroj svých zkušeností a životních postojů považuje také činnost v
Junáku - českém skautu, z.s., kde nyní vede oddíl rodičů s dětmi, je členkou
ústředního orgánu - rozhodčí a smírčí komise spolku a věnuje se vzdělávání
činovníků a činovnic.
