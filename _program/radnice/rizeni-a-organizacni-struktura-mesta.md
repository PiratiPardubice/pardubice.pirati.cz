---
uid: rizeni-a-organizacni-struktura-mesta
garant: vojtech.jirsa
title: Řízení a organizační struktura města
campaignCategoryUid: magistrat
campaignGroupUid: volby-2018
img: miscellaneous/volebni-rozcestnik.png
perex: Veřejná správa je nezbytná k zajištění chodu města, veřejné infrastruktury a veřejných služeb. Musí však fungovat účelně a ve prospěch všech obyvatel města.
description: Veřejná správa je nezbytná k zajištění chodu města, veřejné infrastruktury a veřejných služeb. Musí však fungovat účelně a ve prospěch všech obyvatel města.
keywords: veřejná správa, služby, řízení města
order: 3
redirect_from:
  - /komunalni-volby-2018/program/rizeni-a-organizacni-struktura-mesta/
---

**Veřejná správa je nezbytná k zajištění chodu města, veřejné infrastruktury a veřejných služeb. Musí však fungovat účelně a ve prospěch všech obyvatel města.**

## Městské obvody a místní komise

<dl class="c-program-key-point-list">
    <dt>Vyjasníme kompetence</dt>
    <dd>mezi velkou radnicí, městskými obvody a jejich orgány. Bude zcela jasné, kdo je za co zodpovědný a na koho se má občan v dané věci obrátit.</dd>
    <dt>Posílíme místní komise</dt>
    <dd>(a osadní výbory) na městských obvodech. Tyto orgány jsou nejblíže lidem a jsou zřizovány pro svébytné místní části (menší než obvody). Musí mít možnost skutečně rozhodovat o tom, co se bude na jejich území dít, a garantovanou částku na investice. Zvážíme jejich přímé napojení na velkou radnici i jejich zřízení v městských obvodech Pardubice I, II a III, kde dnes neexistují.</dd>
    <dt>Otevřeme diskuzi o neuvolněných starostech.</dt>
    <dd>V městských obvodech není třeba politik na plný úvazek.</dd>
</dl>

## Samosprávná agenda na magistrátě

<dl class="c-program-key-point-list">
    <dt>Strategie, koncepce a projektová příprava</dt>
    <dd>by měly jít ruku v ruce. Dnes přísluší tyto agendy pod různé odbory radnice. Komunikace mezi odbory vázne, roste potřeba úředníků a veřejné prostředky jsou vynakládány neefektivně. Zavedeme jeden odbor městského plánování, inspirovat se můžeme například v Olomouci.</dd>
    <dt>Projektové řízení</dt>
    <dd>je klíčem k úspěšné realizaci projektů města v různých oblastech. Zavedeme změny ve způsobu řízení a informační systém pro sledování workflow.</dd>
    <dt>Už žádné rozkopávání nově zrekonstruovaných ulic.</dt>
    <dd>Zajistíme koordinaci projektů mezi velkou radnicí, městskými obvody, správci sítí, správou a údržbou silnic a dalšími subjekty. Vytvoříme databázi připravovaných projektů, včetně veřejné mapové aplikace.</dd>
    <dt>Odborné komise rady</dt>
    <dd>jsou dnes obsazovány často nekompetentními politiky. Do odborných komisí budeme obsazovat pouze experty v dané oblasti. Pozice v orgánech městských společností budeme obsazovat ve výběrových řízeních.</dd>
</dl>
