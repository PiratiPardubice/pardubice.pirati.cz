---
uid: rozvoj-mesta-a-bydleni
garant: jakub.kutilek
title: Rozvoj města a bydlení
campaignCategoryUid: magistrat
campaignGroupUid: volby-2018
img: miscellaneous/volebni-rozcestnik.png
perex: Chceme rovnoměrný a pro obyvatele příznivý rozvoj města. Naší vizí je město krátkých vzdáleností, kde máte vše na dosah ruky.
description: Chceme rovnoměrný a pro obyvatele příznivý rozvoj města. Naší vizí je město krátkých vzdáleností, kde máte vše na dosah ruky.
keywords: územní rozvoj, město, plánování, urbanismus
order: 4
redirect_from:
  - /komunalni-volby-2018/program/uzemni-rozvoj/
  - /komunalni-volby-2018/program/radnice/uzemni-rozvoj/
---

**Chceme rovnoměrný a pro obyvatele příznivý rozvoj města. Naší vizí je město krátkých vzdáleností, kde máte vše na dosah ruky.  Chceme zásadně zvýšit povědomí veřejnosti o územním plánu a dalších nástrojích územního plánování a posílit její účast.**

## Kompaktní město s vizí

<dl class="c-program-key-point-list">
    <dt>Usnadníme a budeme iniciovat výstavbu v zastavěné části města.</dt>
    <dd>Město, které se roztahuje do šířky, je drahé na provoz. Zrychlíme využití tzv. brownfieldů, tedy ploch již jednou zastavěných (Prokopka, Masarykova kasárna, Milheimova ad.).</dd>
    <dt>Město bude pro stavebníky partnerem.</dt>
    <dd>Pomocí územních studií, koncepcí a manuálů stanovíme srozumitelná pravidla pro novou výstavbu i přestavby uvnitř města. Budeme úzce spolupracovat s developery, abychom jejich představy skloubili s potřebami města. Budeme vyžadovat, aby se podíleli na veřejné infrastruktuře.</dd>
    <dt>Chceme jasnou vizi</dt>
    <dd>toho, kde se má stavět a kde ne. Znovu přehodnotíme náplň území Letního stadionu. Zapojíme širokou veřejnost do diskuze o jeho využití. Jedná se o příliš cenné území v centru města, než aby sloužilo pouze fotbalu.</dd>
    <dt>Budeme rozvoj Pardubic koordinovat s okolními obcemi.</dt>
    <dd>Budeme předcházet vystěhovávání lidí z Pardubic do okolních obcí. Současně budeme s obcemi jednat o spolupráci na zajištění dopravy (MHD, cyklostezky) a služeb (školy, školky) pro jejich občany tak, aby jejich obyvatelé nebyli plně odkázáni na automobily, které zhoršují dopravní situaci v Pardubicích.</dd>
</dl>

## Místo pro život

<dl class="c-program-key-point-list">
    <dt>Pestrá nabídka bydlení.</dt>
    <dd>Budeme vytvářet podmínky pro výstavbu všech typů bydlení od bytů po rodinné domy. Část bytové výstavby budeme přímo investovat na nájemní bydlení, část městských pozemků poskytneme drobným stavitelům.</dd>
    <dt>Dostupné bydlení.</dt>
    <dd>Vedle <a href="https://www.socialni-a-dostupne-bydleni.cz" target="_blank">sociálního bydlení</a> pro nejpotřebnější skupiny budeme rozvíjet i dostupné bydlení formou městských nájemních bytů, aby se právě na základě výdajů na bydlení nedostávali do tíživé finanční situace další z nás. Pro startovací bydlení pro mladé uvolníme ročně více bytů.</dd>
    <dt>Podpoříme rozvoj chybějící občanské vybavenosti na velkých sídlištích.</dt>
    <dd>Ulevíme tak dopravě a usnadníme lidem život. Například v Polabinách žije bezmála 20 tisíc lidí. Považujeme za promarněnou příležitost, že se nový bazén nestaví zde.</dd>
    <dt>Dukla sportovní.</dt>
    <dd>Plně podporujeme projekt revitalizace dukelského sportoviště coby ukázkové zapojení odborné veřejnosti do hledání potřeb sportovních klubů. Trváme ale na tom, že tím kdo ponese většinu nákladů na realizaci nebude město.</dd>
</dl>

## Územní plán

<dl class="c-program-key-point-list">
    <dt>Dotáhneme pořízení nového územního plánu</dt>
    <dd>s mottem <i>&bdquo;Návrat do města&#x201f;</i>. Budeme požadovat přepracování posledního návrhu a opakování veřejného projednání. Více v <a href="../../../../tiskove-zpravy/hloupy-plan-radeji-chytre-mesto-kratkych-vzdalenosti-a-vyuzitych-brownfieldu/">článku</a>.</dd>
    <dt>Územní plán jako společenská dohoda.</dt>
    <dd>Zvýšíme povědomí široké veřejnosti o smyslu a podobě územního plánu města. Předejdeme tak kontroverzím z neočekávaných staveb a ochráníme místní obyvatele a charakter lokalit před necitlivou výstavbou.</dd>
</dl>

{% comment %}
## Přehledná mapa našich záměrů

Projděte si <a href="https://drive.google.com/open?id=12ZdsIK1_ScKE6PpIylp-4YccnOgcsr_n&usp=sharing" target="_blank" title="Mapka pirátských záměrů">mapku našich záměrů</a>.
{% endcomment %}
